El KDE Connect proporciona un conjunt de característiques per a integrar el flux de treball entre dispositius:

- Transferiu fitxers entre els vostres dispositius.
- Accediu als fitxers del telèfon mòbil des de l'ordinador, sense cables.
- Porta-retalls compartit: copieu i enganxeu entre els dispositius.
- Obteniu les notificacions de trucades entrants i missatges a l'ordinador.
- Ratolí tàctil virtual: utilitzeu la pantalla del telèfon com a ratolí tàctil de l'ordinador.
- Sincronització de notificacions: accediu a les notificacions del telèfon des de l'ordinador i contesteu els missatges.
- Control remot multimèdia: utilitzeu el telèfon com a control remot dels reproductors multimèdia Linux.
- Connexió Wi-Fi: no cal connexió USB ni Bluetooth.
- Encriptatge TLS d'extrem a extrem: la informació és segura.

Tingueu en compte que haureu d'instal·lar el KDE Connect a l'ordinador perquè aquesta aplicació funcioni, i mantingueu actualitzada la versió d'escriptori amb la versió de l'Android perquè funcionin les últimes característiques.

Informació dels permisos confidencials:
* Permís d'accessibilitat: requerit per a rebre l'entrada des d'un altre dispositiu per a controlar el telèfon Android, si utilitzeu la característica d'entrada remota.
* Permís d'ubicació en segon pla: requerit per a saber a quina xarxa Wi-Fi esteu connectat, si utilitzeu la característica xarxes de confiança.

El KDE Connect mai envia cap informació a KDE ni a cap tercer. El KDE Connect envia dades des d'un dispositiu a l'altre directament utilitzant la xarxa local, mai a través d'Internet, i utilitzant l'encriptatge d'extrem a extrem.

Aquesta aplicació forma part d'un projecte de codi obert i existeix gràcies a totes les persones que hi han contribuït. Visiteu el lloc web per a aconseguir el codi font.