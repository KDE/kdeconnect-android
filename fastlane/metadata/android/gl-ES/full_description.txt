KDE Connect fornece funcionalidades para facilitar traballar con varios dispositivos:


• Transferir ficheiros entre dispositivos.
• Acceder a ficheiros do teléfono desde o computador, sen cables.
• Portapapeis compartido: copie e pegue entre dispositivos.
• Obter notificacións de chamadas e mensaxes no computador.
• Panel táctil virtual: use a pantalla do teléfono como panel táctil do computador.
• Sincronización de notificacións: lea as notificacións do teléfono desde o computador e responda a mensaxes.
• Mando a distancia multimedia: use o teléfono como mando a distancia para reprodutores multimedia de Linux.
• Conexión WiFi: non necesita cable USB nin Bluetooth.
• Cifrado TLS de extremo a extremo: a súa información está segura.

Para que esta aplicación funcione ten que instalar KDE Connect no computador, e manter a versión do computador e de Android actualizadas para que funcionen as últimas funcionalidades.

Permisos de información persoal:
• Permiso de accesibilidade: necesario para recibir entrada doutro dispositivo para controlar o teléfono Android, se usa a funcionalidade de entrada remota.
• Permiso de localización en segundo plano: necesario para saber con que rede WiFi ten conexión, se usa a funcionalidade de redes de confianza.

KDE Connect nunca envía información a KDE nin a terceiras partes. KDE Connect envía os datos dun dispositivo a outro directamente pola rede local, nunca a través de Internet, e usando cifraxe de extremo a extremo.

Esta aplicación é parte dun proxecto de software libre e existe grazas á xente que colaborou no proxecto. Visite o sitio web para obter o código fonte.