KDE Connect надає у ваше розпорядження набір можливостей для виконання інтеграції ваших робочих процесів між пристроями:

- Перенесення файлів між пристроями.
- Доступ до файлів на вашому телефоні з вашого комп'ютера без дротового з'єднання.
- Спільний буфер даних: копіювання і вставлення даних між вашими пристроями.
- Отримання сповіщень щодо вхідних викликів та повідомлень на вашому комп'ютері.
- Віртуальна сенсорна панель: скористайтеся екраном вашого телефону як сенсорною панеллю комп'ютера.
- Синхронізація сповіщень: отримуйте доступ до сповіщень на вашому телефоні з вашого комп'ютера і можливість відповідати на повідомлення.
- Віддалене керування мультимедійними даними: користуйтеся вашим телефоном як пультом керування для програвачів мультимедійних даних у Linux.
- З'єднання WiFi: вам не знадобиться кабель USB або bluetooth.
- Міжвузлове шифрування TLS: ваші дані у безпеці.

Будь ласка, зауважте, що для роботи вам слід встановити KDE Connect на ваш комп'ютер і підтримувати актуальність версії з версією для Android, щоб працювали найсвіжіші можливості.

Відомості щодо прав доступу до конфіденційних даних:
* Права доступу до даних доступності: потрібні для отримання введених даних з іншого пристрою для керування вашим телефоном із Android, якщо ви користуєтеся можливістю віддаленого введення.
* Права доступу до базових даних щодо місця перебування: потрібні для визначення, з якою мережею WiFi вас з'єднано, якщо ви користуєтеся можливістю «Надійні мережі».

KDE Connect ніколи не надсилає жодних відомостей до KDE або будь-яких сторонніх осіб або організацій. KDE Connect надсилає дані з одного пристрою на інший безпосередньо з використанням локальної мережі, ніколи за допомогою інтернету, із використанням міжвузлового шифрування даних.

Ця програма є частиною проєкту із відкритим кодом і вона існує завдяки усім тим людям, які беруть участь у її створенні. Відвідайте сайт, щоб отримати початковий код програми.